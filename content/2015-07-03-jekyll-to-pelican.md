+++
title = "خداحافظ جکیل، سلام پلیکان!"
date = 2015-07-03

tags = ["جکیل", "پلیکان", "پایتون", "گیت‌هاب"]
category = "لینوکس"

+++

متنی که الآن در حال خوندنش هستید، حاصل پردازش پلیکانه. [پلیکان][pelican] یک [Static Site Generator][ssg] محسوب می‌شه که با پایتون نوشته شده و برای Template Engine از [Jinja2][jinja] استفاده می‌کنه. وبلاگ قبلی حاصل [Jekyll][jekyll] بود که تحت زبان روبی توسعه داده می‌شه و خیلی هم طرفدار داره. بعضی از تفاوت‌های این دو سیستم این‌ها هستن:

- **سینتکس هایلایتینگ**: هر دو از این کار پشتیبانی می‌کنن ولی در جکیل تحت مارک‌داون باید از سیستم اختصاصی خود جکیل استفاده کنین ولی در پلیکان برای این کار از استاندارد خود مارک‌داون استفاده می‌شه
- **تم‌ها**: ساختار تم‌ها در این دو برنامه کاملا متفاوت هستن. من برای این که بتونم شکل وبلاگ رو حفظ کنم مجبور شدم از اول تمش رو طراحی کنم
- **Makefile**: پلیکان به‌صورت پیش‌فرض Makefile داره که عملیات ساخت خروجی، تمیزکردن، انتشار و حتی پوش کردن خودکار روی برنچ‌های مشخص از یک مخزن گیت رو داره و کاربر می‌تونه با یه خط دستور دو کلمه‌ای(`make github`) وبلاگ رو بسازه و منتشر کنه. درسته که می‌شه برای جکیل هم این رو درست کرد، اما پیش‌فرض بودنه که امتیاز محسوب می‌شه
- **چندزبانه**: پلیکان از متون چند زبانه پشتیبانی کامل داره؛ یعنی نویسنده امکان این رو داره که یک مطلب رو به چند زبان مختلف منتشر کنه
- **پایتون۳**: پلیکان از پایتون۳ پشتیبانی می‌کنه. نمی‌دونم این که دارم همچین عبارتی رو می‌گم خوبه یا بد چون روبی‌کارها اصلا از این دنگ و فنگ‌ها ندارن که بخوان برنامه‌شون رو دوباره پورت کنن :دی ولی به نظر من اگر یه برنامه‌ی پایتون با نسخه‌ی ۳ سازگار نباشه براش نقطه ضعف محسوب می‌شه نه این که اگر با پایتون ۳ کار می‌کنه داره در حق کاربر لطف می‌کنه
- **طراحی ریسپانسیو**: تم اولیه‌ی جکیل کاملا ریسپانسیو طراحی شده در حالی که تم پلیکان خیلی خشک به نظر می‌رسه و این نقطه ضعف بزرگی برای یه سایت/وبلاگ در حال حاضر محسوب می‌شه

در هر صورت، من قانع شدم که به پلیکان مهاجرت کنم و الآن هم خیلی خوش‌حالم که همچین تصمیمی گرفتم. شما هم امتحانش کنید ؛)

[pelican]: http://blog.getpelican.com/
[ssg]: https://www.staticgen.com/
[jinja]: http://jinja.pocoo.org/
[jekyll]: http://jekyllrb.com/
