+++
title = "مدیر بارگیری uGet: این بار، اندروید!"
date = 2015-09-10
tags = ["aria2", "آریا۲", "android", "اندروید", "دانلود", "uGet"]
category = "معرفی"

+++

در [پست قبل]({filename}2015-09-08-aria2c-android.md)، مدیر بارگیری آریا۲ رو معرفی کردم و راه نصبش رو توضیح دادم. اگر خیلی با رابط متنی راحت نیستید یا به هر دلیلی ترجیح نمی‌دید که ازش استفاده کنید، راه بهتری هم وجود داره: [مدیر بارگیری uGet](http://ugetdm.com). این نرم‌افزار ذاتا یک رابط گرافیکی برای دیگر دانلود منیجرهاست و «خودش» چیزی رو دانلود نمی‌کنه.

بریم برای نصب!

## نصب

در صورتی که آریا۲ رو نصب نداشته باشید، uGet از curl استفاده می‌کنه و برای دانلودهای ساده و کم‌حجم کافیه. ولی اگر احتیاج به قابلیت هایی مثل بارگیری چند رشته‌ای دارید، می‌تونید uGet رو برای استفاده از آریا۲ پیکربندی کنید.

برای نصب، مثل همه‌ی برنامه‌های اندروید می‌تونید [بسته‌ی اندروید](http://sourceforge.net/projects/urlget/files/uGet%20for%20Android/1.0.12/uget-android-1.0.12.apk/download) رو دریافت و نصب کنید.

## پیکربندی(اختیاری)

بعد از نصب، برنامه رو باز کنید، روی منو(Menu) بزنید و تنظیمات(...Settings) رو بیارید. بخش «Aria2 plug-in options» رو باز کنید و گزینه‌ی «Run aria2 in this device» رو فعال کنید. مسیر کامل باینری آریا۲ رو توی قسمت «Path» وارد کنید.

اگر به روش روت آریا۲ رو نصب کردید، می‌تونید با این دستور مسیر کامل باینریش رو ببینید:
```bash
$ which aria2c
```

و اگر به روش بدون دسترسی روت این کار رو انجام دادید، مسیر کامل می‌شه این:
```
/data/local/tmp/aria2c
```

بقیه‌ی تنظیمات مثل تعداد اتصال و غیره رو هم بهتره تنظیم کنید که سلیقه‌ای هستن و بستگی داره که اتصالتون چقدر ذغالی باشه 😁
